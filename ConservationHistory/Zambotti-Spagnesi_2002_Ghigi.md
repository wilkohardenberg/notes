---
author:Zambotti Spagnesi
title:Alessandro Ghigi
date:2002
---

p. 29 "Il Senatore Prof. Giorgio Anselmi, componente la Commissione Reale, espose la situazione al Comm. Frascherelli, Segretario Generale del C.N.R., al quale propose l’istituzione di una Commissione o un Comitato per lo studio dei parchi presso il Consiglio stesso, i cui componenti avrebbero potuto essere gli stessi membri della soppressa Commissione Reale.

Al fine di poter continuare le ricerche scientifiche nel Parco, Anselmi ebbe modo di conferire anche con il Presidente del C.N.R., Prof. Guglielmo Marconi: “*... con una vivacità inconsueta, Marconi definì «stolto chi crede che i lavori degli scienziati debbano ritenersi esauriti: il loro compito è eterno*»*. Il suo consenso così manifestato venne seguito da un’azione diretta presso i competenti uffici ministeriali, ma nonostante la sua azione personale la fase esecutiva non poté avere inizio nel periodo fascista e le dolorose vicende della nostra Patria remorarono il relativo lavoro, da me sollecitato nuovamente dopo l’ultima guerra*” "

(63) G. ANSELMI, *Nel Parco Nazionale del Gran Paradiso*, in: Cronache Economiche, n. 116, Satet, Torino, 1952.  

p. 30 "Il 1° giugno 1935, aderendo all’istanza, Guglielmo Marconi nominò detti componenti a membri del Comitato Nazionale per l’Agricoltura del C.N.R. (64). 

L’Ente aveva manifestato il suo interesse in favore della protezione della natura nel 1932, quando Guglielmo Marconi (65) comunicò a Ghigi l’intenzione di prendere in esame la questione della protezione dell’avifauna nei suoi aspetti scientifici e applicati, chiedendo di suggerire provvedimenti che il C.N.R. avrebbe potuto assumere. Ghigi propose l’istituzione di un Centro di studi del C.N.R. stesso presso l’Istituto di Zoologia dell’Università di Bologna da lui diretto, ove già operava il Laboratorio di Zoologia applicata alla Caccia, che era specializzato, tra le altre, nelle ricerche di ornitologia applicata (66). Il fine prefissato era quello di raggiungere un duplice obiettivo: lo svolgimento di un complesso di ricerche scientifiche sistematiche, particolarmente interessanti nel campo della biologia, e la conservazione di numerose specie di uccelli seriamente minacciate di estinzione. "

(65) G. MARCONI, lettera 5 dicembre 1932.  reproduced on following page