lettera di accompagnamento a copia omaggio del suo volume "L'orso bruno nella Venezia Tridentina"
"Esso rispecchia sostanzialmente, in tutto il suo assunto, un intimo desiderio che è pure un vivo voto di molti studiosi esteri: essi sono fermamente riuniti in ciò da perfetta unità di aspirazioni e di intenticoi Biologi e Naturalisti italiani, loro confratelli in quest'opera meritoria di alta morale biologica, e cioè: LA PROTEZIONE DELL'ORSO BRUNO DELLE ALPI.
[...]
Quando, obbedendo ai sacri dettami dell'Etica biologica che vieta la distruzione delle specie viventi sulla terra e comanda il salvataggio e la conservazione di quelle minacciate di estinzione, quando diciamo, si è voluto mettere al sicuro lo STAMBECCO delle Alpi e salvare nell'ora estrema il caratteristico CAMOSCIO abruzzese e l'ORSO marsicano, si sono istituiti i Parchi Nazionali del Gran Paradiso, rispettivamente dell'Abruzzo, proprio nella zona ove avevano _il loro ultimo rifugio stabile_ le tre specie di Mammiferi in parola.
Ora _l'ultimo rifugio stabile_ dell'autentico ed indigeno ORSO BRUNO DELLE ALPI (Ursus arctos arctos, L.) è con ogni sicurezza, IL GRUPPO DI BRENTA nel Trentino occidentale ove l'Italia, sola fra tutti gli Stati d'Europa, ha il privilegio ed il vanto di possedere ancora _gli ultimi individui_, prutroppo praticamente indifesi (difatti nonostante il divieto di caccia vigente da qualche anno, l'ultima uccisione _conosciuta_ avvennne nel 1933!) che si conservano qui a dispetto di tutto e di tutti, per merito loro proprio.
Che per _l'Orso bruno delle Alpi_ sia giunta ormai l'ora estrema, nella quale l'uomo naturalisticamente colto deve decidersi per il suo salvataggio se non ne desidera lo sterminio, è cosa evidente e certa: se con una legge del previdente e provvido Vostro Governo non si corre tosto ai ripari, in breve tempo la più superba selvaggina delle Alpi non sarà più che un oggetto di mesto ricordo e di inutile rimpianto.

L'Eccellenza Vostra, con quel suo senso nitido e profondo della realtà, vorrà accogliere il voto che io form ulo a nome di preclari Biologi e Naturalisti di Nazioni diverse e di diverse lingue, ma intimamente affratellati nello stesso voto per quest'opera necessaria ed urgente di alta morale biologica:
*Protezione dell'Orso bruno delle Alpi nel suo ultimo rifugio stabile, erigendo in PARCO DI PROTEZIONE il Gruppo di Brenta.*
Essi tutti saranno grati al forte Governo Fascista  di oggi che avrà fatto tutto onde salvare alle Alpi il loro Orso, emblema di forza e di resistenza ed in fine anche di vittoria, in virtù di Colui che seppe comprendere la grandezza della tragediadi una magnifica specie vivente, già da secoli troppo lungamente angustiata, e volle accordarsi la generosa protezionedel più forte in tempo ancora utile."
