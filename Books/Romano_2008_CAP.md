
p. 30
Sulla rivista dell'associazione, «L'Italia fisica», apparve nel 1927 un appello (_Ai signori Podestà dei piccoli Comuni!_) in cui si invitavano le amministrazioni locali a lasciar perdere «opere e feste voluttuarie», indice di «mancanza assoluta di buon criterio amministrativo», per affrontare invece «il problema acqua potabile che è fondamentale per il vivere civile». Nel nuovo clima politico questo era ormai possibile:

>Oggi che al sistema dei consigli comunali che dovevano legare l'asino dove voleva la maggioranza elettorale spesso incosciente dei reali bisogni della popolazione, si è fortunatamente sostituito il podestà il quale non \[ha\] nessuna soggezione con gli elettori, non esistono più le difficoltà che obbligavano spesso le vecchie amministrazioni comunali \[a\] deviare da un sano programma di opere e di lavori

Nota: Il testo dell'articolo (apparso su «L'Italia fisica», a. VI, nov. 1927) è riportato in Associazione Idrotecnica Italiana, _I problemi delle acque nella economia nazionale 1923-I - 1933-XI_, a cura di Direzione Generale, Milano \[1933\], pp. 107-8
