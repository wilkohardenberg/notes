561-62
La risaia è costituita da appezzamenti di terreno, detti quadri,divisi da argini in camere, livellate in modo, che l’acqua di irrigazione, sistemata da una meravigliosa rete di canali, non è mai stagnante, ma lentamente fluisce. Il periodo di vegetazione del riso va dall’aprile, (15-20) epoca della semina e dell’immissione dell’acqua a settembre (10-15) epoca dell’asciutta e della raccolta.La temperatura dell’aria oscilla in questo periodo fra i 10 ed i 40 gradi e pure quella dell’acqua oscilla fra i 10° (aprile) e i 40° (giugno) con massima giornaliera alle 17 e minima alle 6. Il massimo della temperatura dell’acqua si ha in giugno, perchè la superficie della risaia non è coperta da vegetazione come più tardi in luglio ed agosto. L’acqua non ha la stessa temperatura in tutte le camere di un quadro di risaia, quando c’è una sola bocca di immissione, perchè naturalmente in quel punto, l’acqua è più fredda, anche di 10 gradi di quella dell’ultima camera.La temperatura del terreno è tanto più uniforme quanto più lo strato d’acqua che lo copre è alto, sempre inferiore però notevolmente a quella dell’acqua. L’acqua di irrigazione ha un’origine diversa: quella di fontanile (sorgente o pozzo artesiano) con p ii = 7 è più fredda e viene mescolata con acque di altra provenienza o riscaldata, prima di essere immessa in risaia, in bacini di non grande profondità, detti caldane. Meno fredde sono le acque provenienti, a mezzo di canali, dalla Dora o dal Po e più calde di tutte quelle di colatura. La risaia è attualmente molto concimata con sali minerali e sostanze organiche: scorie Thomas, solfato potassico, solfato ammonico, perfosfato minerale, calciocianamide, cornunghia, con cime fosfatico, letame o sovescio verde razionalmente combinati e distribuiti secondo opportune dosature. A questo aumento di nutrizione della risaia è sensibile il riso e lo dimostra con la sua floridezza, ma è pure sensibilissima la flora infestante che prospera di pari passo.