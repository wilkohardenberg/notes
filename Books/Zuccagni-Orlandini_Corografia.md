p. 199 Nel nome di _schiavenza_ sono comprese del pari e le incombenze e le mercedi degli agricoltori; ma questi, anzichè restar vincolati da legami di schiavitù, sono affatto liberi delle loro persone e delle loro sostanze. Spontanea ed _annua_ è l'obbligazione che essi contraggono col proprietario, rinnuovandola, o variandone le condizion, al S. Martino, ossia nel dì 11 Novembre; epoca in cui è stabilito per antica consuetudine che abbia principio il nuovo anno agrario. Chè se del loro volontario abbandono di una tenuta gli _schiavandari_ dispor non possono a capriccio, nemmeno al padrone è dato il congedarli arbitrariamente, essendo necessaria una reciproca disdetta di mesi sei.

p. 202
Si preferisce il bertone (originario dell'Africa) a quello cinese là dove è più temuto il _brusone_

"Il terreno delle risaje coltivasi nella direzione della loro naturale pendenza, dividendolo in tante strisce longitudinali, col mezzo di arginelli di piote detti i _lunghi_, i quali hanno durata quanto la risaja stessa. Arati diligentemente gli intervalli, e sempre nella medesima direzione, si ripartono quelle strisce in piccoli e irregolari quadrati, col mezzo di altri arginetti chiamati i _traversi_: questi si distruggono e si riformano annualmente, in occasione della nuova aratura. La distribuzione di tali arginature ha per iscopoa di trattener l'acqua, che da un _pianerottolo_, o quadrato, passa nell'altro; in modo che dalla sommmità della risaja, fino al suo termine inferiore, l'irrigamento abbia luogo lentamente ed equamente, mantenendo cioè le acque ad un'altezza non minore di _otto centimetri_ nè maggiore di _venti_, essendo quei due estremi per opposta ragione nocivi, quanto una completa stagnazione.

p. 203
Il riso è seminato dal Marzo alla metà d'Aprile. "La solerzia principale dell'agricoltore consiste nel regolamento dell'acqua, la quale debbesi aumentare nei calori estivi e diminuire nelle fredde giornate."
Raccolto a fine agosto o a settembre, due settimane dopo aver ritirato le acque.

P. 204
Nel Vercellese la risaja è molto feconda nel primo anno, in grazia delle precedenti concimazioni, e pel marcimento delle graminacee favorito dall'acqua: tornandosi poi ad arare senza nuovo concime, l'irrigamento viene a diminuire del continuo i principj fecondanti; tantochè nel quarto anno non darebbe che sarso prodotto, per cagione appunto del soverchio dimagrimento. Ed avvertasi, che nell'anno successivo alla prima sementa incominciano a pullulare nelle risaie tante erbe acquatiche, che propagandosi sempre più nel terzo e nel quarto, tutta la ingombrerebbero con soffocamento totale del riso, se più oltre venisse prolungata l'adacquatura perenne. Quindi è che i Vercellesi difficilmente seminano il riso per 5 anni di seguito in uno stesso campo, conosciuta avendo la necessità di _avvicendare_ quei terreni, di ridonar loro la fecondità colla concimazione, e di estirpare o estinguere i germi delle erbe palustri; lo che essi ottengono seminando nell'intervallo o frumento, o meliga, o biade che prosperano all'asciutto. Chè se nelle vicine risaje del Novarese e della Lomellina non evvi il bisogno di così breve _avvicendamento_, ciò accade perchè quei terreni sono sabbionosi e più magri, e men soggetti perciò ad essere infestati dalle erbe palustri."